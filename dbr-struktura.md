# Структура і чисельність ДБР 

21 грудня 2017 року Наказом №1 було затверджено структуру Державного бюро розслідувань: центральний апарат, сім територіальних управлінь, Академія та Наукового-дослідний інститут. До центрального апарату ДБР входять 15 управлінь та 4 самостійні відділи.

Територіальні управління відповідно до Закону України «Про Державне бюро розслідувань» поділяються на:

1. Львівське територіальне управління, що поширює свою діяльність на Волинську, Закарпатську, Івано-Франківську, Львівську, Тернопільську області; 
2. Хмельницьке територіальне управління, що поширює свою діяльність на Вінницьку, Житомирську, Рівненську, Хмельницьку, Чернівецьку області;
3. Миколаївське територіальне управління, що поширює свою діяльність на Кіровоградську, Миколаївську, Одеську області; 
4. Мелітопольське територіальне управління, що поширює свою діяльність на Автономну Республіку Крим, Запорізьку, Херсонську області, місто Севастополь;
5. Полтавське територіальне управління, що поширює свою діяльність на Дніпропетровську, Полтавську, Сумську, Харківську області;
6. Краматорське територіальне управління, що поширює свою діяльність на Донецьку і Луганську області;
Київське територіальне управління, що поширює свою діяльність на місто Київ, Київську, Черкаську та Чернігівську області.

Гранична чисельність працівників центрального апарату та територіальних органів – 1500 осіб.