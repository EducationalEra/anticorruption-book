# Приклади поточної діяльності НАБУ 


<ol>
	<li>Повідомлено про підозру посадовцям ТОВ «Енергія-Новий Розділ», ТОВ «Енергія-Новояворівськ» та ТОВ «Енергія» (збитки державі — понад 1,4 млрд грн), екс-директору компанії «Zealand Holdings Inc.» та екс-президенту ПрАТ «Сі Трайдент» (збитки державі — 219 млн грн).</li>
	<li>Затримано фігурантів двох кримінальних проваджень, які переховувалися від слідства. Один із них – учасник схеми з заволодіння 259,2 млн грн бюджетних коштів, призначених для реалізації нацпроектів «Якісна вода» та «Олімпійська надія-2022». Інший – імовірний спільник депутата Одеської облради, який підозрюється у пропозиції 500 тис. дол. США неправомірної вигоди співробітнику НАБУ.</li>
	<li>До суду скеровано справи стосовно: зловживання службовим становищем трьома посадовцями ПАТ «Укрзалізниця» (збитки державі – 7,3 млн дол. США), службовими особами Запорізької обласної клінічної лікарні і Запорізької ОДА (збитки державі – 13 млн грн), а також стосовно незадекларованих активів і незаконного збагачення голови Держаудитслужби України.</li>
	<li>Завершено розслідування фактів розтрати 14,5 млн грн при закупівлі рюкзаків для потреб Міністерства внутрішніх справ України.</li>
	<li>Відкрито для ознайомлення матеріали справи щодо заволодіння понад 247 млн грн ДП «Адміністрація морських портів України».</li>
	<li>Завершено розслідування так званої «бурштинової справи». У «газовій» відкрито доступ до матеріалів слідства двом особам.</li>
	<li>Затримано посадовця Служби безпеки України при одержанні 47,5 тис. дол. США неправомірної вигоди.</li>
</ol>

[Звіт НАБУ за І півріччя 2018 року](https://nabu.gov.ua/sites/default/files/reports/zvit_10.08.2018_sayt.pdf)