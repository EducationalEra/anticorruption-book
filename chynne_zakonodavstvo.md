# Чинне законодавство

За 2014-2015 рр. Парламент України прийняв низку основних антикорупційних законів: 
<ul>
	<li><b>Закон України “Про засади державної антикорупційної політики в Україні (Антикорупційна стратегія) на 2014-2017 роки»</b>.<sup><a href="#fn_22" id="reffn_22">22</a></sup> Стратегія покликана визначити першочергові заходи із запобігання та протидії корупції, що повинні створити основу для подальшого проведення реформи у цій сфері, закласти засади формування та реалізація державної антикорупційної політики, запобігання корупції, покарання за корупцію, формування негативного ставлення до корупції, та оцінки результатів та механізм реалізації антикорупційної стратегії.</li>
	<li><b>Закон України «Про Національне антикорупційне бюро України»</b><sup><a href="#fn_23" id="reffn_23">23</a></sup> визначає правові основи організації та діяльності Національного антикорупційного бюро України (НАБУ).</li>
	<li><b>Закон України «Про запобігання корупції»</b><a href="#fn_24" id="reffn_24">24</a></sup>  визначає правові та організаційні засади функціонування системи запобігання корупції в Україні, зміст та порядок застосування превентивних антикорупційних механізмів, правила щодо усунення наслідків корупційних правопорушень, закладає засади функціонування Національного агентства з питань запобігання корупції. </li>
	<li><b>Закон України «Про внесення змін до деяких законодавчих актів України щодо запобігання і протидії політичній корупції»</b><a href="#fn_25" id="reffn_25">25</a></sup>  регулює отримання фінансової підтримки політичною партією і внесків, порушення порядку надання або отримання державного фінансування статутної діяльності політичної партії, фінансової (матеріальної) підтримки для здійснення передвиборної агітації або агітації з всеукраїнського або місцевого референдуму за рахунок коштів державного бюджету, фінансову звітність політичних партій. Державний контроль за законним та цільовим використанням політичними партіями коштів, виділених з державного бюджету на фінансування їхньої статутної діяльності, здійснюють Рахункова палата та Національне агентство з питань запобігання корупції.</li>
</ul>


<blockquote id="fn_22">
<sup>22</sup>. Закон України «Про засади державної антикорупційної політики в Україні (Антикорупційна стратегія) на 2014-2017 роки» від 14.10.2014 № 1699-VII // <a href="http://zakon5.rada.gov.ua/laws/show/1699-18">http://zakon5.rada.gov.ua/laws/show/1699-18</a><a href="#reffn_22" title="Jump back to footnote [22] in the text."> ↩</a>
</blockquote>
<blockquote id="fn_23">
<sup>23</sup>. Закон України «Про Національне антикорупційне бюро України» від 14.10.2014 № 1698-VII <a href="#reffn_23" title="Jump back to footnote [23] in the text."> ↩</a>
</blockquote>
<blockquote id="fn_24">
<sup>24</sup>. Закон «Про запобігання корупції» від 14.10.2014 № 1700-VII // <a href="http://zakon2.rada.gov.ua/laws/show/1700-18">http://zakon2.rada.gov.ua/laws/show/1700-18</a> <a href="#reffn_24" title="Jump back to footnote [24] in the text."> ↩</a>
</blockquote>
<blockquote id="fn_25">
<sup>25</sup>. Закон України «Про внесення змін до деяких законодавчих актів України щодо запобігання і протидії політичній корупції» //  <a href="http://zakon0.rada.gov.ua/laws/show/731-19">http://zakon0.rada.gov.ua/laws/show/731-19</a> <a href="#reffn_25" title="Jump back to footnote [25] in the text."> ↩</a>
</blockquote>