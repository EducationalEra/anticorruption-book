# Чинне законодавство

Українське законодавство значно еволюціонувало з моменту проголошення незалежності. Насамперед це стосується сфери запобігання корупції. Більшість змін, щоправда, відбулися після Революції Гідності. 

Загалом, законодавство у цій сфері поділяється на 2 види. Зовнішнє, тобто міжнародне. Та внутрішнє — національне. Вони регулюють відносини щодо запобігання та протидії корупції як на публічному (держава-держава), так і приватному (особа-держава) рівнях.

## Міжнародне законодавство

* [Конвенція Організації Об’єднаних Націй проти корупції від 31 жовтня 2003 року](http://zakon.rada.gov.ua/laws/show/995_c16 ) зобов’язує держав-учасниць створити кілька антикорупційних інструментів. Вони спрямовані на запобігання корупції, зокрема, внутрішнє та зовнішнє отримання хабара, привласнення, торгівля з пов’язаними особами та відмивання коштів. Конвенція посилює міжнародне співробітництво у сфері розслідування злочинів та надає ефективні юридичні механізми щодо повернення активів, технічної допомоги та обміну інформацією. 
* [Кримінальна конвенція про боротьбу з корупцією](http://zakon.rada.gov.ua/laws/show/994_101) № ETS173 від 27 січня 1999 року містить перелік визначених заходів. Їх необхідно вжити на національному рівні, щоб боротися з корупцією. Насамперед це стосується зловживання впливом, відмивання доходів, отриманих від злочинів, пов'язаних із корупцією, дачі та одержання хабарів у приватній та публічні сферах, а також створення відповідних органів за необхідності. 
* [Додатковий протокол до Кримінальної конвенції про боротьбу з корупцією](http://zakon.rada.gov.ua/laws/show/994_172) від 15 травня 2003 року № ETS 191 зобов’язує держав-учасниць встановити   в національному   законодавстві   кримінальну  відповідальність  за умисну обіцянку, пропонування чи надання будь-якою особою прямо чи опосередковано  будь-якої  неправомірної  переваги  арбітру,  який здійснює свої функції  відповідно  до  арбітражного  законодавства  відповідної держави. 
* [Цивільна конвенція про боротьбу з корупцією](http://zakon.rada.gov.ua/laws/show/994_102 ) від 4 листопада 1999 рокузобов’язує держав-учасниць вдосконалити національне законодавство щодо боротьби з корупцією та передбачити дієві механізми захисту прав у разі їх порушення. Конвенція також посилює міжнародне співробітництво у питаннях, що стосуються  цивільного  провадження  у  справах  про  корупцію. Зокрема, щодо вручення документів,  збирання доказів в  інших  країнах, юрисдикції, визнання та виконання рішень судових органів іноземних держав. 
* [Угода про створення групи держав по боротьбі з корупцією](http://zakon.rada.gov.ua/go/994_145) (GRECO/ГРЕКО) встановлює антикорупційні стандарти до діяльності держави та контролює відповідність практики цим стандартам. Допомагає виявити недоліки в національній антикорупційній політиці та пропонує необхідні законодавчі, інституційні чи оперативні заходи. Надає майданчик для обміну найкращими рішеннями в галузі викриття й запобігання корупції.

## Національне законодавство
 
* [Закон України “Про засади державної антикорупційної політики в Україні (Антикорупційна стратегія)](http://zakon5.rada.gov.ua/laws/show/1699-18) на 2014-2017 роки» Стратегія покликана визначити першочергові заходи із запобігання та протидії корупції, що повинні створити основу для подальшого проведення реформи у цій сфері, закласти засади формування та реалізація державної антикорупційної політики, запобігання корупції, покарання за корупцію, формування негативного ставлення до корупції, та оцінки результатів та механізм реалізації антикорупційної стратегії.
* [Закон України «Про Національне антикорупційне бюро України»](http://zakon.rada.gov.ua/laws/show/1698-18) визначає правові основи організації та діяльності Національного антикорупційного бюро України (НАБУ).
* [Закон України «Про запобігання корупції»]()  визначає правові та організаційні засади функціонування системи запобігання 


* [Закон України «Про запобігання корупції»](http://zakon.rada.gov.ua/laws/show/1700-18) визначає правові та організаційні засади функціонування системи запобігання корупції в Україні. Зміст та порядок застосування превентивних антикорупційних механізмів. Правила щодо усунення наслідків корупційних правопорушень. Закладає засади функціонування Національного агентства з питань запобігання корупції.
• [Закон України «Про Національне антикорупційне бюро України»](https://zakon.rada.gov.ua/laws/show/1698-18) визначає правові основи організації та діяльності Національного антикорупційного бюро України (НАБУ).
• [Закон України «Про Державне бюро розслідувань»](http://zakon.rada.gov.ua/laws/show/794-19) визначає правові основи організації та діяльності Державного бюро розслідувань (ДБР).
• [Закон України «Про Вищий антикорупційний суд»](http://zakon.rada.gov.ua/laws/show/2447-19) визначає правові основи організації та діяльності Вищого антикорупційного суду України (ВАС).
• [Закон України «Про прокуратуру»](http://zakon.rada.gov.ua/laws/show/1697-18) у частині про Спеціалізовану антикорупційну прокуратуру. Цей нормативно-правовий акт визначає правові основи організації та діяльності Спеціалізованої антикорупційної прокуратури (САП).