# Громадська рада міжнародних експертів (ГРМЕ)

Громадська рада міжнародних експертів — це допоміжний орган Вищої кваліфікаційної комісії суддів (ВККС) при обранні суддів ВАС. Громадська рада складається з шести членів, які призначаються ВККС виключно на підставі пропозицій міжнародних організацій, з якими Україна співпрацює у сфері протидії корупції.

ВККС визначилася з іменами членів Громадської ради міжнародних експертів 6 листопада 2018 року. До неї увійшли:
* Аурелійус Гутаускас (суддя Верховного суду Литви);
* Тед Зажечни (суддя Суду королівської лави у провінції Саскачеван, Канада);
* Мір’яна Лазарова-Трайковська (екс-голова першої секції ЄСПЛ);
* Сер Ентоні Хупер (суддя Апеляційного суду Великої Британії у відставці);
* Лорна Харріс (британський прокурор у відставці); 
* Флемінг Денкер (колишній заступник державного прокурора з розслідування особливо важливих економічних злочинів з Данії).

Строк їх повноважень — два роки.

