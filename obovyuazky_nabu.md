# Обов’язки НАБУ

Національне антикорупційне бюро, відповідно до ст.16 Закону: 
<ol>
	<li>здійснює оперативно-розшукові заходи з метою попередження, виявлення, припинення та розкриття кримінальних правопорушень, віднесених законом до його підслідності, а також в оперативно-розшукових справах, витребуваних від інших правоохоронних органів;</li>
	<li>здійснює досудове розслідування кримінальних правопорушень, віднесених законом до його підслідності, а також проводить досудове розслідування інших кримінальних правопорушень у випадках, визначених законом;</li>
	<li>вживає заходів щодо розшуку та арешту коштів та іншого майна, які можуть бути предметом конфіскації або спеціальної конфіскації у кримінальних правопорушеннях, віднесених до підслідності Національного бюро, здійснює діяльність щодо зберігання коштів та іншого майна, на яке накладено арешт;</li>
	<li>взаємодіє з іншими державними органами, органами місцевого самоврядування та іншими суб’єктами для виконання своїх обов’язків;</li>
	<li>здійснює інформаційно-аналітичну роботу з метою виявлення та усунення причин і умов, що сприяють вчиненню кримінальних правопорушень, віднесених до підслідності Національного бюро;</li>
	<li>забезпечує особисту безпеку працівників Національного бюро та інших визначених законом осіб, захист від протиправних посягань на осіб, які беруть участь у кримінальному судочинстві, у підслідних йому кримінальних правопорушеннях;</li>
	<li>забезпечує на умовах конфіденційності та добровільності співпрацю з особами, які повідомляють про корупційні правопорушення;</li>
	<li>звітує про свою діяльність у порядку, визначеному цим Законом, та інформує суспільство про результати своєї роботи;</li>
	<li>здійснює міжнародне співробітництво у межах своєї компетенції відповідно до законодавства України та міжнародних договорів України.</li>
</ol>

16 квітня 2015 року Директором НАБУ було призначено Аретема Ситника. Створено територіальні управління НАБУ у Харкові, Дніпрі і Одесі. Всього найнято працівників 537, з них 200 детективів. 