# Політична корупція

<b>Політична корупція</b> –  це поведінка виборних осіб, покликаних виконувати функції держави (наприклад, депутатів), які відходять від обов’язків та прав (інколи мандату) державної посади для того, щоб отримати особисту вигоду. Також до політичної корупції відносять фінансування виборчої кампанії, яке передбачає надання фінансових або інших ресурсів приватним особам чи партіям в обмін на відповідне ставлення тих, які перемагають на виборах; підкуп виборців і посадовців, залучених до виборчої кампанії (купівля голосів, роздавання гречки бабусям перед виборами.); залучення державних посадовців для організації подій кампанії (наприклад, примушування всіх працівників державної агенції голосувати за певного кандидата), негласна витрата публічних коштів на потреби правлячої партії (наприклад, оплата виборчої кампанії за кошти держави, понад встановлені законом межі)  або використання державних підприємств для надання ресурсів партії посадовця (наприклад, використання державних телеканалів) тощо.<sup><a href="#fn_20" id="reffn_20">20</a></sup>

Серед <u>чинників, які впливають на типи корупції у суспільстві</u>: соціальна прихильність та звичаї, тобто політична культура; популярність уряду чи її відсутність; родинний зв’язок, який протиставляє норми та обов’язки офіційним правилам; ознаки політичного процесу, включаючи швидкість; зразки включення та виключення з політичного процесу; антикорупційні закони та їх упровадження; економічні характеристики, такі як рівень економічного розвитку і відносний розмір державного сектору.<sup><a href="#fn_21" id="reffn_21">21</a></sup> 

<blockquote id="fn_21">
<sup>21</sup>. Johnston M. The Political Consequences of Corruption: A Reassessment / M. Johnston // Comparative Politics. – 1986. – Vol. 18, № 4. – P. 459–477. <a href="#reffn_21" title="Jump back to footnote [21] in the text."> ↩</a>
</blockquote> 
