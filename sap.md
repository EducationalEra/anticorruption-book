# Спеціалізована антикорупційна прокуратура (САП)

** Спеціалізована антикорупційна прокуратура** — самостійний структурний підрозділ Генеральної прокуратури України, створений Наказом Генерального прокурора Віктора Шокіна від 22 вересня 2015 року. Повноваження САП полягають у:
* здійсненні нагляду за додержанням законів під час проведення оперативно-розшукової діяльності досудового розслідування Національним антикорупційним бюро України;
* підтриманні державного обвинувачення у відповідних провадженнях;
* представництві інтересів громадянина або держави в суді у випадках, передбачених законом і пов'язаних із * корупційними або пов’язаними з корупцією правопорушеннями.

Генеральний прокурор утворює Спеціалізовану антикорупційну прокуратуру, визначає її структуру та штат (кількість персоналу) за погодженням з Директором НАБУ. При цьому керівник САП	підпорядкований безпосередньо Генеральному прокуророві і є його заступником. 

До загальної структури входять центральний апарат і територіальні філії, які розташовані в тих ж містах, що й територіальні управління НАБУ. Цікаво, що САП розміщена в тих же службових приміщеннях НАБУ або в службових приміщеннях прокуратури, які розташовані окремо від інших службових приміщень прокуратури.
